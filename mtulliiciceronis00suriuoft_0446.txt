428 menno nr. νιΤΑ ευΛ

vigiliae ‚ meaeque litterae et iuventuti utilitatis. et nomini Ro-
mano laudis aliquid afferrent. Nemo ¹ enim orator tam multa
ne in Graeco quidem otio scripsit, quam multa sunt nostra,
eaque hanc habent, quam omnes probabunt, varietatem.

XXV. 74. Tota² mihi caussa pro Caecina de verbis
interdicti fuit: res involutas definiendo explicavimuS, ius
civile laudavimm, verba ambigua distinximus, Fuit or-
nandus in Manilia lege Pompeius: temperata oratione or-
nandi copiam persecuti sumus, Ius omne retinendae ma-
iestatis Rabirii caussa continebatur. Ergo in omni genere
amplificationis exarsimus, At haec interdum temperanda
et varianda sunt. Quod igitur in Accusationis quinque
libris non reperitur genus? quod in Aviti? quod in Cor-
nelii? quod in plurimis nostris defensionibus? quae exem-
pla selegissem‚ nisi vel nota esse arbitrarer, vel posse eligere,
qui quaererent. Nulla> est enim ullo in genere laus oratoriS‚
cuius in nostris orationibus non sit aliqua, si non perfectio,
at conatus tamen atque adumbratio. Non assequebamur;
at, quid deceat, videbamus, Nec enim nunc de nobiS, sed
,de re dicimus: in quo tantum abest, ut nostra miremur,
ut usque eo difficiles ac morosi simuS, ut nobis non satis-
faciat ipse Demosthenes: qui quamquam unus eminet inter
omnes in omni genere dicendi, tamen non semper implet
aures meas; ita sunt avidae et capaces et semper aliquid
immensum infinitumque desiderant. 75. Sed ³· ego idem,
qui in illo sermone nostro, qui est expositus in Bruto, mul-
tum tribuerim Latinis ‚ vel ut hortarer alios vel quod amarem
meos , recordor longe omnibus unum anteferre Demosthenem ‚
qui vim accommodarit ad eam, quam sentiam, eloquentiam,

 

¹) Orator c, 30. §10st -π 2) ibid. c. 29. §102 - 3) lbid. e. 7.§23.

