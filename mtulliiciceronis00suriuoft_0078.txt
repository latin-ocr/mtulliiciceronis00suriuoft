60 menno ni: vlu sm

Cilicia, Pamphylia, Romae denique ante oculos omnium

maxima turpissimaque nossemus, me agente in iudicium ζ

vocaretur: quis tamen esset, qui meum consilium aut sa· ’
ctum posset reprehendere? Quid enim est, pro deum lio-

minumque fidem, in quo ego reipublicae plus eo tempore ¹

prodesse potuissem? Quid est, quod aut populo Romano
gratius esse deberet, aut sociis exterisque nationibus optatius
esse posset, aut saluti fortunisque omnium magis accom-
modatum esset? 15. Populatae erant, vexatae, funditus ,
eversae provinciae: socii stipendiariique populi Romani
afflicti, miseri iam non salutis spem , sed exitii solatium quae·
rebant. Qui iudicia manere apud ordinem senatorium vo·
lebant, querebantur accusatores se idoneos non habere. Qui
accusare poterant, iudiciorum severitatem desiderabant.
Populus Romanus interea, tametsi multis incommodis diffi-
cultatibusque affectus erat , tamen nihil aeque in republica
atque illam veterem iudiciorum vim gravitatemque require-
bat. Iudiciorum desiderio tribunicia potestas efflagitata erat:
iudiciorum levitate ordo quoque alius ad res iudicandas
postulabatur: iudicum culpa atque dedecore etiam censo-
rium nomen , quod asperius antea populo videri solebat,
id iam poscebatur, id iam populare atque plausibile factum
erat. 14. In hac libidine hominum nocentissimorum, in
populi Romani quotidiana querimonia, iudiciorum infamia,
totius ordinis offensione, quum hoc unum his tot incom-
-modis remedium esse arbitrarer, ut homines idonei atque
integri caussam reipublicae legumque susciperent; fateor
me salutis omnium caussa ad eam partem accessisse rei-
publicae sublevandae, quae maxime laboraret. Invetera-

verat1 enim iam opinio perniciosa reipublicae nobisque

—

¹) in Verrem Act. 1. c.1. §L

