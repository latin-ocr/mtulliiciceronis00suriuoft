354 ,menno 'na VITA suA

iis ipsis dicendi gloria comparabatur. Primum memoria
tanta, quantam in nullo cognovisse me arbitror, ut, quae
secum commentatus esset, ea sine scripto verbis eisdem
redderet, quibus cogitavisset. Hoc adiumento ille tanto
sic 'utebatur , ut sua et commentata et scripta et, nullo
referente, omnia adversariorum dicta meminisset. 97. Ar-
debat autem cupiditate sic , ut in nullo umquam flagran-
tius studium viderim. Nullum enim patiebatur esse diem,
quin aut in foro diceret aut meditaretur extra forum Sae-
pissime autem eodem die utrumque faciebat. Attuleratque
minime vulgare genus dicendi: duas quidem reS, quas
nemo alius: partitiones, quibus de rebus dicturus esset,
et collectiones; memor, et quae essent dieta eontra, quae·
que ipse dixisset. Erat in verborum splendore elegam,
compositione aptus , facultate copiosus; eaque erat quum
summo ingenio, tum exercitationibus maximis consecutus
Rem complectebatur memoriter, dividebat acute, nec prae-
termittebat fere quidquam, quod esset in caussa aut ad con-
firmandum aut ad refellendum. Vox canora et suavis: motus
et gestus etiam plus artis habebat , quam erat oratori satiS.

XXXVII. 98. At ¹ post consulatum (credo, quod vide-2
ret ex consularibus neminem esse secum comparandum,
negligeret autem eOS, qui consules non fuissent) summum
illud suum studium remisit, quo a puero fuerat incensuS,
atque in omnium rerum abundantia voluit beatius, ut ipse
putabat, ,remissius certe vivere. Primus et secundus annus
et tertius tantum quasi de picturae veteris colore detra-
xerat, quantum non quivis unus ex popu10, sed existimator
doctus et intelligens posset cognoscere. Longius autem

 

¹) Brut. c. 93. §320.

