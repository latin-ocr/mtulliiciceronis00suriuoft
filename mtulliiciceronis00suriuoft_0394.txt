276 emano nn viu suA

quos praecipue colerem, et quibus essem, sicut sum, ami-
cissimus 65. Quamobrem a te peto, vel potius omnibus
te precibus oro et obtestor, ut in tuis maximis curis ali·
quid impertias temporis huic quoque cogitationi, ut tuo
beneficio bonus vir, gratus, pius denique esse in maximi ·
beneficii memoria possim. Quae si tantum ad me ipsum
pertinerent, sperarem me a te tamen impetraturum: sed,
ut arbitror, et ad tuam fidem et ad rempublicam pertinet,
me e paucis et ad utriusque vestrum et ad civium concor·
diam per te quam accommodatissimum conservari. Ego,
quum antea tibi de Lentulo gratias egissem, quum ei sa-
luti, qui mihi fuerat, fuisseS, tamen , lectis eius litteris ‚
quas ad me gratissimo animo de tua liberalitate beneficioque
misit, eamdem me salutem ate accepisse putavi, quam ille3
in quem si me intelligis esse gratum , cura, obsecro, ut
etiam in Pompeium esse possim.’'

XXVI. 66. Hanc ¹ meam epistolam quum pervulgatam
esse audirem, non tuli moleste. Quin etiam ipse multis
dederam describendam. Ea enim et acciderant iam et im-
pendebant, ut testatum esse vellem, de pace quid sensissem.
Quum autem ad eam hortarer, eum praesertim hominem ,
non videbar ullo modo facilius moturuS, quam si id, quod
eum hortarer , convenire eius sapientiae dicerem. Eam si
admirabilem dixi, quum eum ad salutem patriae horta-
bar, non sum verituS, ne viderer assentari; cui tali in re
lubenter me ad pedes abiecissem. Qua autem erat aliquid
impertias temporiS, non erat de pace, sed de me ipso
etde meo officio ut aliquid cogitaret. Nam quod testificabar
me expertem belli secisse ‚ etsi id re perspectum erat, tamen

μ--ῡ

ι) ad Att. vm. a. §L

