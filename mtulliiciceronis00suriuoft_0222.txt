204 menno Μ’, νιΤΑ SUA

certe a te mihi omnia semper honesta et iucunda cecide·
runt3 a me tibi luctus meae calamitatiS‚ metus tuae, de-
siderium, maeror, solitudo, Ego te videre noluerim? Im·
mo vero me a te videri nolui. Non enim vidisses fratrem
tuum: non eum, quem reliqueras: non eum, quem no-
ras: non eum , quem flens flentem, prosequentem profi-
ciscens dimiseras: ne vestigium quidem eius, nec simula-
crum; sed quamdam effigiem spirantis mortui. Atque
utinam me mortuum prius vidisses aut audisses! uti-
nam te non solum vitae , sed etiam dignitatis meae super·
stitem reliquissem! 19. Sed testor omnes deoS, me hac
una voce a morte esse revocatum ‚ quod omnes in mea
vita partem aliquam tuae vitae repositam esse dicebant.
Quare peccavi scelerateque feci. Nam si occidissem , mors
ipsa meam pietatem amoremque in te facile defenderet.
Nunc commisi, ut vivo me carereS‚ vivo me aliis indige·
res; mea vox in domesticis periculis potissimum occide-
ret, quae saepe alienissimis praesidio fuisset. Haec ¹ ipsa
me quo fletu putas scripsisse? Eodem , quo te legere certo
scio. An ego possum aut non cogitare aliquando de te ‚-
aut umquam sine lacrimis cogitare? Quum enim te de·
sidero ‚ fratrem solum desidero? Ego vero suavitate prope
aequalem ‚ obsequio filium , consilio parentem. Quid
mihi sine te umquam aut tibi sine me iucundum fuit?
20. Nunc ², si potes, --— id quod ego, qui fortis tihi sem·
per videbar, non possum - erige te et confirma, si qua
subeunda dimicatio erit. Spero , si quid mea spes ha-
bet auctoritatis, tibi et integritatem tuam, et amorem in
te civitatiS, et aliquid etiam misericordiam nostri prae-
sidii laturam. Sin eris ab isto periculo vacuus; ages

 

ι) lbid. § 3. - 2) ima. ’ς 5.

