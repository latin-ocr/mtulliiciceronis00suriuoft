414 cmssno DE v1TA suA

omnibus intercedebant. Principem tamen habuimus Pansam ,
mei cupidum, qui valeret apud illum non minus auctoritate,
quam gratia. 44. Quid ¹ facerem? Tempori serviendum erat.
Quod 2 ego cur nollem, nihil videbam. Non enim est idem,
ferre, si quid serendum est ‚ et probare, si quid proban-
dum non est: et ⁸ tempori cedere, id est, necessitati parere,
semper sapientis est habitum. Sic ⁴ igitur habeto: quidquid
arte fieri potuerit , (non enim iam satis erat consilio pu·
gnare: artificium quoddam excogitandum erat) sed tamen
quidquid elaborari aut effici potuerit ad istorum benevolen-
tiam conciliandam et colligendam, summo studio me con·
secutum esse: nec frustra, ut arbitror. Sic enim colebar,
sic observabar ab omnibus iis, qui a Cafflare diligebantur,
ut ab iis me amari putarem. Nam etsi non facile diiudicatur
amor verus et fictuS, nisi aliquod incidat eiusmodi tempuS‚
ut ,’ quasi aurum igni, sic benevolentia fidelis periculo
aliquo perspici possit; cetera erant signa communia: sed
ego uno utebar argumento, quamohrem me ex animo vere-
que. arbitrarer diligi, quia et nostra fortuna ea erat et
illorum ‚ ut simulandi caussa non esset.

XVI. 45. De illo autem, quem penes erat omnis pote·
staS, nihil videbam, quod timerem: nisi quod omnia sunt
incerta, quum a iure discessum est; nec praestari quidquam
potest, quale futurum sit, quod positum,est in alterius
voluntate, ne dicam libidine. Sed tamen eius ipsius nulla
re a me offensus est animus, Est enim adhibita in ea re
ipsa summa a nobis moderatio. Ut enim olim arbitrabar,
esse meum libere loqui, cuius opera esset in civitate liber-

 

ι) Epist. ad Varronem (ad Fam. 1x. 7. §1·) -‘2) lbid. lx. 6. §2- -
3) Epist. ad M. Marcellum (ad Fani. IV. 9. §2.) -— 4) Epist. ad Papir.

0 Paetum (ad Fam. IX. 16. ὖ2.)

