510 emeno DE VITA sua

Nam si me in Ciliciam demisissem, Ciliciam quidem ipsam
propter montis Amani naturam facile tenuissem: (duo sunt
enim aditus in Ciliciam ex Syria3 quorum uterque parvis
praesidiis propter angustias intercludi potest, nec est quid·
quam Cilicia contra Syriam munitius) sed me Cappadocia
movebat, quae patet a Syria regesque habet finitimOS‚ qui,
etiamsi sunt amici nobis , tamen aperte, Parthis inimici
esse non audent. Itaque in Cappadocia extrema non longe
a Tauro apud oppidum Cybistra castra feci, ut et Ciliciam
tuerer et, Cappadociam tenenS, nova finitimorum consilia
impedirem. 44. Hic ² tuto consedimuS, copioso a frumento,
Ciliciam prope conspiciente, expedito ad mutandum, loco;
parvo exercitu ‚ sed , ut sperabam , ad benevolentiam erga
nos consentiente: quem nos , Deiotari adventu cum suis
omnibus copiis, duplicaturi eramuS. Sociis multo fidelio-
ribus ›utebamun quam quisquam usus esset: quibus incre-
dibilis videbatur et nostra mansuetudo et abstinentia. De-
lectu's habitus civium Romanorum: frumentum ex agris in
loca tuta comportatum. Hostis ² erat in Cyrrhestica, quae
Syriae pars proxima est provinciae meae.

XVII. 45. Interea ⁸ in hoc tanto motu tantaque exspe-
ctatione maximi belli rex Deiotarus , cui non sine caussa
plurimum semper et meo et Catonis et senatus iudicio
tributum est, vir quum benevolentia et fide erga populum
Romanum singulari, tum praesentia et magnitudine et
animi et consilii, legatos ad me misit, se cum omnibus
suis copiis in mea castra esse venturum. Cuius ego⁴ studio
officioque 'commotus egi ei per litteras gratias: idque ut

 

³) ad Att. V. 18. §2 -— ἐι) ibid. §L —- 5) Epist. ad Μ. Caton. (ad
Fam. XV. 4. ὦ 5.)

