256 niceno DE νιΤΑ sua

audiant. Maxime ¹ autem necessarium est, facere, ut,
quae reus libidinose, quae nefarie, quae crudeliter fecerit,
ea aeque acerba et indigna videantur esse iis, qui audient,
atque illis visa sunt, qui senserunt. 40. Atque² etiam
hoc praeceptum officii diligenter tenendum est, ne quem
umquam innocentem iudicio capitis arcessas: id enim sine
scelere fieri nullo pacto potest. Nam quid est tam inhu-
manum, quam eloquentiam, a natura ad salutem hominum
et ad conservationem datam , ad bonorum pestem perni-
ciemque convertere? Nec tamen , ut hoc fugiendum est,
item est ‘habendum religioni, nocentem aliquando - modo
ne nefarium impiumque -— defendere. Vult hoc multitud0,
patitur consuetudo ‚ fert etiam humanitas, Iudicis est,
semper in caussis verum sequi; patroni, nonnumquam ve·
risimile, etiam si minus sit verum, defendere: quod scri·
bere , praesertim quum de philosophia scriberem , non
auderem , nisi idem placeret gravissimo Stoicorum Panaetio,

XVII. 41. Maxime autem et gloria paritur et gratia
defensionibuS, eoque maior, si quando accidit, ut ei sub-
veniatur, qui¹ potentis alicuius opibus circumveniri urgeri-
que videatur: ut nos et saepe alias, et adolescentes contra
L. Sullae dominantis opes pro S. Roscio Amerino fecimus;
quae exstat oratio, Ieiunas³ vero tum multiplicis et ae·
quabiliter in omnia genera fusae orationis aures civitatis
accepimus , easque nos primi, quicumque eramus et quan-
tulumcumque dicebamuS, ad huius generis dicendi audiendi
incredibilia studia convertimus. Quantis illa clamoribus
adolescentuli diximus de supplicio parricidarum! quae ne-
quaquam satis defervisse post aliquanto sentire coepimus

 

ι) ibid. §aa -- ε) de off. 11. 14. §51. ,- ³) orat-or c. 30. §wa

